{
"0":"ankurnagpal108@gmail. com ",
"1":"                    व्याप्तिपञ्चकदीधितिः ",
"2":"",
"3":"        नन्वनुमितिहेतुव्याप्तिज्ञाने का व्याप्तिः ? न तावद- ",
"4":"व्यभिचरितत्वम् । तद्धि न साध्याऽभाववदवृत्तित्वम् ।। ",
"5":"समारब्धानुमानप्रामाण्यपरीक्षाकारणीभूतव्याप्तिग्रहोपायप्रतिपा- ",
"6":"दननिदानं व्याप्तिस्वरूपनिरूपणमारभते-नन्वित्यादिना । ",
"7":"                         जागदीशी ",
"8":"ननु ''व्याप्तिग्रहोपायश्च वक्ष्यते'' इत्युक्तं प्राक् निरूप्यते च व्याप्ति- ",
"9":"रित्यर्थान्तरमत आह—''समारब्धेति’’ । समारब्धा या अनुमानप्रामाण्य- ",
"10":"परीक्षा=परमतनिराकरणापूर्वकं स्वमतेनानुमानप्रामाण्यसाधनं तत्कारणीभूतो ",
"11":"यो व्याप्तिग्रहस्तदुपायप्रतिपादनमित्यर्थः । व्याप्तिज्ञानं विना ''अयं व्याप्ति- ",
"12":"                            विवृतिः ",
"13":"ॐनमो गणेशाय । दीधिती समारब्धेति । समारब्धा=सम्यक्प्रकारेण ",
"14":"प्रथमप्रयत्नविषयीकृता याऽनुमाननिष्ठप्रामाण्यपरीक्षा परमतनिराकरणपूर्वकं स्वम- ",
"15":"तेनानुमानप्रामाण्यानुमितिस्तत्कारणीभूतो यो व्याप्तिग्रहस्तदुपायस्य तत्कारणस्य ",
"16":"या प्रतिपत्तिस्तदनुकूलव्यापारप्रयोजको यो व्याप्तिस्वरूपविषयकज्ञानानुकूलव्या- ",
"17":"पारस्तद्विषयकाद्यकृतिमान् मूलकार इत्यर्थः । एतेन व्याप्तिग्रहस्यानुमानप्रामा- ",
"18":"ण्यपरीक्षाहेतुत्वाभिधानेनानुमानप्रामाण्यज्ञानजनकज्ञानविषयतात्मकप्रकृतोपपाद- ",
"19":"कत्वरूपोपोद्धातसंगतेर्व्याप्तौ लाभसंभवादनुमानप्रामाण्यनिरूपणानन्तरं यद्- ",
"20":"व्याप्तिनिरूपणं तत्प्रयोजकीभूतोपोद्घातसंगतिरेवेत्यवधेयम् । व्याप्तिनिरूपणा- ",
"21":"धीनं हि व्याप्तिज्ञानं तदधीना चु व्याप्तिग्रहोपायप्रतिपत्तिरिति तत्प्रयोजकस्यापि ",
"22":"व्यापारस्य व्याप्तिनिरूपणाधीनत्वं निराबाधमेवेत्याशयः । निरुक्ताया दीधितेरु- ",
"23":"त्थितौ बीजमाह टीकायां नन्विति । इत्युक्तं प्राक् मूलकृतेति शेषः । निरूप्यते= ",
"24":"वर्त्तमानकालीनज्ञानानुकूलव्यापारविषयतावती । इत्यर्थान्तरं = इत्यनाकांक्षिता- ",
"25":"भिधानम् । अतआह=व्याप्तिनिरूपणप्राथम्ये बीजमाह । अनुमानप्रामाण्यसाधनं ",
"26":"=अनुमाननिष्ठं यत् प्रामाण्यं तद्विधेयकानुमितिः । तत्कारणीभूतः=निरुक्तानु- ",
"27":"मितिकारणीभूतः । व्याप्तिग्रहइति । प्रामाण्यव्याप्यप्रमितिकरणतावच्छेदकरूपव- ",
"28":"दनुमानमित्याकारकनिश्चयइत्यर्थः । तदुपायप्रतिपादनं=तस्य व्याप्तिग्रहस्य य उ- ",
"29":"११ ",
}