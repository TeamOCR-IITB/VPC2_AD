{
"0":"ankurnagpal108@gmail. com ",
"1":"११२               व्याप्तिपञ्चकजागदीशी । ",
"2":"",
"3":"हेत्वभावोऽपि प्रतियोगितावच्छेदकावच्छिन्नप्रतियोगिव्यधि- ",
"4":"करणः, तत्प्रतियोगित्वं च हेतुतावच्छेदकरूपेण बोध्यम् । ",
"5":"                              जागदीशी ",
"6":"ग्यनधिकरणत्वघटितं बोध्यम् , तेन अयमात्मा ज्ञानादित्यादौ साध्याभाव- ",
"7":"वतो घटादेर्विषयतया हेत्वभावप्रतियोगिमत्त्वेऽप नाव्याऽप्तिः । हेत्वभावो- ",
"8":"ऽपीति । अपिना साध्याभावसङ्ग्रहः, तेन विशिष्टसत्तावान् जातेरित्यादौ ",
"9":"नातिव्याप्तिः । यद्यपि साध्याभावोऽपीत्येवम् क्रमेण वक्तुमुचितम् , अपिश- ",
"10":"ब्दादेव हेत्वभावस्य लाभसम्भवात्, तथापि तत्प्रतियोगित्वञ्चेत्यग्रिमतत्प- ",
"11":"                            विवृतिः ",
"12":"स्वप्रतियोगितावच्छेदकसम्बन्धेनेत्यर्थः । बोध्यमिति । तथाच स्वप्रतियोगिता- ",
"13":"वच्छेदकसम्बन्धावच्छिन्ना या स्वप्रतियोगिनिष्ठाधेयता तन्निरूपकाधिकरणताश्रय- ",
"14":"भिन्नं यत्तादृशसाध्याभावाधिकरणं तत्र वर्त्तमाने यत्प्रतियोगिव्यधिकरणत्वं ",
"15":"तद्विशिष्टो योऽभावस्तत्प्रतियोगित्वं हेतौ व्याप्तिरिति पर्य्यवसितो लक्षणार्थः । स्वं= ",
"16":"तादृशसाध्याभाववन्निष्ठत्वेनाभिमतोऽभावः । इत्थं चैतद्वृक्षत्ववान् कपिसंयोगा- ",
"17":"दित्याद्यव्याप्यवृत्तिहेतौ व्यभिचारिणि नातिप्रसङ्गः, निरुक्तप्रतियोगिव्यधिकरण- ",
"18":"साध्याभावस्यैतद्वृक्षत्वाभावस्याधिकरणे जलादौ कपिसंयोगाभावरूपहेत्वभावप्रति- ",
"19":"योगिनः कपिसंयोगस्य समवायेनाधिकरणताया एव सत्त्वेन तादृशजलादिवृत्तिकपि- ",
"20":"संयोगाभावो न प्रतियोगिव्यधिकरणः, अपि तु घटाद्यभाव एव तथा, तत्प्रतियोगिनो ",
"21":"घटादेः समवायेन जलादावसत्त्वात्,-इति तादृशघटाद्यभावप्रतियोगित्वस्य कपिसं- ",
"22":"योगे विरहात् । तेनेति । प्रतियोग्यनधिकरणत्वघटकप्रतियोग्यधिकरणतायाः प्रतियो- ",
"23":"गितावच्छेदकसम्बन्धेन विवक्षणेनेत्यर्थः । इत्यादौ=इत्यादिन्यायस्थलीयहेतौ । अत ",
"24":"एवायमितिपक्षनिर्देशोऽपि साधुः संगच्छते इति ध्येयम् । साध्याभाववत-इति। ",
"25":"निरुक्तप्रतियोगिव्यधिकरणस्यात्मत्वाभावाधिकरस्येत्यर्थः । विषयतया = विषय- ",
"26":"तासम्बन्धेन । हेत्वभावेति । समवायेन ज्ञानाद्यभावप्रतियोगिनो ज्ञानस्याधिक- ",
"27":"रणतावत्त्वेऽपि । नाव्याप्तिरिति । सम्बन्धसामान्येन हेत्वभावप्रतियोग्यधिकरण- ",
"28":"त्वविवक्षणे आत्मत्वसाध्यकज्ञानहेतावव्याप्त्यापतिः साध्याभावस्यात्मत्वाभाव- ",
"29":"स्याधिकरणे घटादौ समवायेन ज्ञानाभावप्रतियोगिनो ज्ञानस्य सम्बन्धसामान्यान्त- ",
"30":"र्गतविषयतासम्बन्धेन विद्यमानतया प्रतियोग्यनधिकरणतादृशसाध्याभावाधिकरणे ",
"31":"वर्तमानाभावरूपप्रतियोगिव्यधिकरणहेत्वभावपदेन ज्ञानाभावस्य धर्तुमशक्य- ",
"32":"त्वात् । प्रतियोगितावच्छेदकसम्बन्धेन प्रतियोग्यधिकरणत्वविवक्षणे तु न तत्रा- ",
"33":"ऽव्याप्तिः तथाविधात्मत्वाभावाधिकरणे घटादौ समवायेन शानाभावप्रतियोगिता-",
"34":"वच्छेदकीभूतसमवायसम्बन्धेन तादृशज्ञानाभावप्रतियोगिनो ज्ञानस्यासत्त्वेन",
"35":"",
"36":"",
"37":"",
"38":"",
"39":"",
"40":"",
}