{
"0":"ankurnagpal108@gmail. com ",
"1":"               विवृतिमनोरमालङ्कृता                        १११ ",
"2":"                        जागदीशी ",
"3":"भाववतोऽप्ययःपिण्डादेः कालिकसम्बन्धेन धूमादिमत्त्वेऽपि नातिव्याप्तिः । ",
"4":"हेत्वभावे प्रतियोगिवैयधिकरण्यं तु प्रतियोगितावच्छेदकसम्बन्धेन प्रतियो- ",
"5":"                          विवृति: ",
"6":"णगुणादिवृत्तिकपिसंयोगाभावस्य एतद्वृक्षेऽपि सत्त्वात् प्रतियोगिवैयधिकरण्य- ",
"7":"विवक्षणेऽपि तत्राव्याप्तितादवस्थ्यमिति वाच्यम् , स्वप्रतियोग्यनधिकरणवृत्तित्व- ",
"8":"विशिष्टस्य साध्याभावस्याधिकरणताया एव विवक्षितत्वात्, तादृशसाध्याभावाधि- ",
"9":"करणताया गुणादावेव सत्त्वेनाव्याप्तेरसम्भवादित्ववधेयम् । तेनेति । प्रतियोगि- ",
"10":"वैयधिकरण्यघटकप्रतियोग्यधिकरणतायाः साध्यतावच्छेदकसम्बन्धेन विवक्षणे- ",
"11":"नेत्यर्थः । धूमाद्यभाववतोऽपि धूमाद्यभावाधिकरणस्यापि धूमादिमत्त्वेऽपि=धूमा- ",
"12":"द्यभावप्रतियोगिनो धूमादेरधिकरणतावत्त्वेऽपि नातिव्याप्तिरिति । तथाच प्रति- ",
"13":"योग्यनधिकरणवृत्तित्वघटकप्रतियोग्यधिकरणतायाः सम्बन्धसामान्येन विवक्षणे ",
"14":"धूमवान्वह्नेरित्यादिव्यभिचारिण्यतिव्याप्तिः । साध्याभावस्य धूमाभावस्य ",
"15":"प्रतियोगिनो धूमादेः सम्बन्धसामान्यान्तर्गतकालिकसम्बन्धेनाधिकरणताया अयो- ",
"16":"गोलके सत्त्वेनायोगोलकवृत्तिधूमाभावस्य निरुक्तप्रतियोगिव्यधिकरणत्वासम्भवात् ",
"17":"गगनादेः सम्बन्धसामान्येन धूमानधिकरणतया तद्वृत्तिधूमाभावस्य तादृशप्रति- ",
"18":"योगिवैयधिकरण्यसम्भवेऽपि तादृशप्रतियोगिव्यधिकरणधूमाभावाधिकरणे गगनादौ ",
"19":"सर्वत्रैव वह्न्यभावस्य सत्त्वात् । साध्यतावच्छेदकसम्बन्धेन प्रतियोग्यधिकरणताया ",
"20":"विवक्षणे तु अतिव्याप्तिः संयोगेन धूमाद्यभावप्रतियोगिनो धूमादेरनधिकरण- ",
"21":"त्वस्यायोगोलके विद्यमानतया तद्वृत्तितादृशधूमाभावस्याधिकरणेऽयोगोलके ",
"22":"वह्न्यभावस्यासत्त्वादिति भावः । नच प्रतियोगितावछेदकसम्बधेनैव प्रतियोग्य- ",
"23":"धिकरणत्वं विवक्ष्यतामिति वाच्यम् , वह्निमान् धूमादित्यादौ समवायेन ",
"24":"वह्न्याद्यभावमादायाव्याप्त्यापत्तः, न च साध्याभावीयप्रतियोगितायाः साध्य- ",
"25":"तावच्छेदकसम्बन्धावच्छिन्नत्वेन विवक्षणे नायं दोष इति वाच्यम् , तथा सति ",
"26":"गोरवादिति ध्येयम् , यद्यपि साध्यतावच्छेदकसम्बन्धेन स्वप्रतियोग्यनधि- ",
"27":"करणवृत्तित्वं न स्वरूपसम्बन्धेन घटत्वाभाववान् पटत्वादित्यत्राव्याप्तेः, साध्या- ",
"28":"भावस्य घटत्वस्य स्वरूपसम्बन्धेनावर्त्तमानतया निरुक्तप्रतियोगिव्यधिकरणसा- ",
"29":"ध्याभावस्याप्रसिद्धेः तथापि सम्बन्धसामान्येन, साध्यतावच्छेदकसम्बन्धेन स्वप्रति- ",
"30":"योगिमत्त्वबुद्धेर्विषयविधया प्रतिबन्धकतावच्छेदको यः सम्बन्धस्तेन सम्बन्धेन ",
"31":"वा तादृशवृत्तित्वस्य विवक्षणान्न कोऽपि दोषइति वदन्ति । हेत्वभावेइति । ",
"32":"प्रतियोगिव्यधिकरणसाध्याभावाधिकरणयावन्निष्ठाभावइत्यर्थः । प्रतियोगितेति । ",
}