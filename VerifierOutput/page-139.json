{
"0":"ankurnagpal108@gmail. com ",
"1":"               विवृति-मनोरमालङ्कृता                        १२७ ",
"2":"",
"3":"                          जागदीशी ",
"4":"प्रतियोगितायां पटत्वावच्छिन्नत्वभानस्यानुभवसिद्धत्वात्, अन्यथा प्रति- ",
"5":"योगिताव्यक्तिभिरेव तत्तद्विशिष्टबुद्ध्युपपत्तौ पटत्वादेस्तदवच्छेदकत्वमेव न ",
"6":"स्यात् मानाभावात्, अत एव केवलान्वयिग्रन्थे वन्हिर्नास्तीत्यत्र वह्नित्वम- ",
"7":"वच्छिन्नत्वं प्रतियोगित्वञ्च संसर्गमर्य्यादया भासते इति स्वयमप्युक्तम् । ",
"8":"इत्थमेव च प्रमेयं नास्ति कम्बुग्रीवादिमान् नास्तीत्यादि-शाब्दबोधानां संस- ",
"9":"                        विवृतिः ",
"10":"नन्वस्तु तर्हि परस्परविशेष्यविशेषणभावानापन्नप्रतियोगित्वमात्रमेव भेदादौ ",
"11":"पटादेः सम्बन्ध इति न कोऽपि दोषः,-अत आह—पटो नेति । इत्यादौ=इत्याकार- ",
"12":"कभेदे। सप्तम्यर्थः प्रतियोगित्वान्वयि निरूपितत्वम् । पटत्वेति । पटत्वावच्छिन्न- ",
"13":"त्वनिष्ठं यद्विशेषणतात्मकं भानं तस्यापीत्यर्थः । अनुभवसिद्धत्वात् = शाब्दबोधा- ",
"14":"द्यनुव्यवसायेन विषयीकृतत्वात् । अन्यथेति । विशेष्यविशेषणभावानापन्न- ",
"15":"प्रतियोगित्वमात्रस्य संसर्गत्वं स्वीकृत्य प्रतियोगितायां पटत्वावच्छिन्नत्वभानस्यानु- ",
"16":"भवसिद्धत्वखण्डने-इत्यर्थः । प्रतियोगिताव्यक्तिभिरेव=तत्तत्पटादिनिष्ठप्रतियोगि- ",
"17":"ताकूटात्मकसम्बन्धैरेव । तत्तद्विशिष्टेति । पटादिविशिष्टभेदादिबुद्ध्युत्पत्ते- ",
"18":"रित्यर्थः । तदवच्छेदकत्वमेव=तादृशप्रतियोगितावच्छेदकत्वमेव । मानाभावा- ",
"19":"दिति । तादृशप्रतियोगित्वकूटानां संसर्गत्वे प्रमाणाभावाच्चेत्यर्थः । केचित्तु ",
"20":"ननु पटत्वादेः प्रतियोगितानवच्छेदकत्वं त्विष्टमेवेत्यत आह-मानाभावादिति । ",
"21":"पटो नेत्यादौ पटत्वादेः प्रतियोगितानवच्छेदकत्वसिद्धौ मानाभावादित्यर्थ इत्याहुः । ",
"22":"पटो नेत्याद्यभावप्रत्ययस्य विशिष्टवैशिष्ट्यावगाहित्वरक्षार्थमेव पटत्वादेस्तादृश- ",
"23":"भेदप्रतियोगितावच्छेदकत्व मभ्युपगन्तव्यम् , तत्तत्प्रतियोगित्वकूटस्य संसर्गत्वे तु ",
"24":"तादृशाभावप्रत्ययस्य प्रतियोगित्वाख्यवैशिष्ट्यावहित्वं स्यात् न तु विशिष्टवैशि- ",
"25":"ष्ट्यावगाहित्वमतस्तत्तत्प्रतियोगिताव्यक्तीनां संसर्गत्वं न प्रमाणसिद्धमितिहृदयम्। ",
"26":"पटत्वावच्छिन्नत्वप्रतियोगित्वत्रयाणां संसर्गत्वं दीधितिकृतामप्यनुमतमित्याह—",
"27":"अत एवेति । निरुक्तत्रितयस्य संसर्गतायाः सर्ववादिसिद्धत्वादेवेत्यर्थः । संसर्गम- ",
"28":"र्य्यादया=संसर्गतया । तृतीयार्थोऽभेदस्तस्य च भासधात्वर्थविषयतायामन्वयः । ",
"29":"स्वयमपि=दीधितिकृतापि । इत्थमेव चेति । विशेष्यविशेषणभावापन्नस्य ",
"30":"निरुक्तत्रितयस्य संसर्गतायाः सर्वसंमतत्वे चेत्यर्थः । इत्यादिशाब्दबोधानां=इत्या- ",
"31":"कारकशब्दजन्यानां प्रमेयादिविशिष्टाभावविषयकानां कम्बुग्रीवादिमद्विशिष्टा- ",
"32":"भावविषयकाणां च बोधानां भ्रमत्वमिति योजना । संसर्गकाटावेव = प्रमेयत्व- ",
"33":"मवच्छिन्नत्वं प्रतियोगित्वञ्चैतत्रितयात्मकसंसर्गघटकीभूतायामेव । प्रतियोगि- ",
"34":"तायामित्यत्र सप्तम्यर्थो विशेष्यित्वं तस्य चावच्छेद्यतासम्बन्धेन प्रमेयत्वाद्यवच्छिन्न- ",
}