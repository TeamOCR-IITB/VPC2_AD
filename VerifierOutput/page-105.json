{
"0":"ankurnagpal108@gmail. com ",
"1":"                 विवृति-मनोरमालङ्कृता                 ९३ ",
"2":"                           जागदीशी",
"3":"तदर्थः । अव्याप्यवृत्तिसाध्यं यत्र तत्र सन् वर्त्तमानो यो हेतुस्तत्रेत्यर्थः, तेन ",
"4":"संयोगाभाववान् गुणत्वादित्यादावव्याप्त्यभावेऽपि नु क्षतिरित्यपि वदन्ति । ",
"5":"                            विवृतिः ",
"6":"च्छिन्नत्वस्य दुर्वचत्वात् । भेदस्याव्याप्यवृत्तितामते कपिसंयोगि भिनन्नं कपिसं- ",
"7":"योगाभाववान् वा गुणत्वादित्यादावव्याप्तेश्च साध्याभावस्य कपिसंयोगस्य निर- ",
"8":"वच्छिन्नाधिकरणाऽप्रसिद्धेरिति ध्येयम् । केचित्तु निरवच्छिन्नसाध्याभावाधिकर- ",
"9":"णत्वविवक्षणेऽव्याप्तिवारणसम्भवात् दीधितौ 'अव्याप्तिमाशङ्कये’त्युक्तमित्याहुः । ",
"10":"अथाव्याप्यवृत्तिसाध्यकसद्धेतुत्वादच्छेदेनैवाव्याप्तेरभिहितत्वे कपिसंयोगाभावादि- ",
"11":"साध्यकगुणत्वादिहेतौ साध्याभावस्य कपिसंयोगस्याधिकरणे द्रव्ये गुणत्वादेरवृ- ",
"12":"त्तित्वादव्याप्तेरभावादसंगतिः, न चाव्याप्यवृत्ति साध्यं यत्र तत्र सन् वर्त्तमानो यो ",
"13":"हेतुस्तत्त्वावच्छेदेनैवाव्याप्तेरभिहिततया गुणत्वादेस्तथात्वाभावेन तत्राव्याप्त्य- ",
"14":"भावेऽपि न क्षतिरिति वाच्यम् , तथा सति तत एव गगनादिवारणसम्भवे सत्- ",
"15":"पदस्य व्यर्थतापत्तेरितिचेन्न, सत्पदसमभिव्याहृतस्यैव हेतुपदस्य निरुक्तार्थकतया ",
"16":"तदनुपादाने तादृशार्थलाभस्यासम्भवादिति वदन्ति । अन्ये तु निरवच्छिन्नवृत्ति- ",
"17":"कान्यत्वमेवात्राव्याप्यवृत्तित्वं कपिसंयोगाभावस्य गुणादौ निरवच्छिन्नवृत्तिकत्वेन ",
"18":"तस्याव्याप्यवृत्तित्वाभावेन तत्साध्यकगुणत्वस्याव्याप्यवृत्तिसाध्यकसद्धेतुत्वेन ",
"19":"धर्तुमशक्यत्वात् तत्राव्याप्त्यभावेऽपि न क्षतिरित्याहुः, तन्न कपिसंयोगाभावसा- ",
"20":"ध्यकसत्तादिहेतोरपि निरुक्ताव्याप्यवृत्तिसाध्यकसद्धेतुत्वाभावात्प्रयोजकाभावेन ",
"21":"तत्राव्याप्त्यभावप्रसंगापत्तेरिति ध्येयम् । अव्याप्यवृत्तिसाध्यकसद्धेतुशब्दस्यार्था- ",
"22":"न्तरमुपवर्णयतां मतमाहाव्याप्यवृत्तीति । यत्र=यस्मिन्नधिकरणे । वर्त्तमानः= ",
"23":"हेतुतावच्छेदकसम्बन्धेन वर्त्तमानः । तेन गुणत्वादेरपि कालिकसम्बन्धेन द्रव्यादौ ",
"24":"वर्तमानत्वेऽपि न क्षतिः । तत्रेत्यर्थइति = तत्रैवाव्याप्तिरित्यर्थ इत्यर्थः। तेन= ",
"25":"निरुक्तार्थकरणेन । न क्षतिरिति । तथा च संयोगाभावस्य द्रव्ये एवाव्याप्यवृत्ति- ",
"26":"तया तत्र च गुणत्वस्यावृत्तित्वादव्याप्यवृत्तिसाध्यकसद्धेतुत्वेन तस्या धर्तुम- ",
"27":"शक्यत्वात् तत्राव्याप्त्यभाव इष्ट एव तादृशसद्धेतुत्वावच्छेदेनैवाव्याप्तेरभिहित- ",
"28":"त्वादिति भावः, सद्धेतुशब्दस्य वृत्तिमद्धेतुपरत्वोपवर्णनेनैव सर्वसामञ्जस्ये निरु- ",
"29":"क्तव्युत्पत्त्यादरोऽसङ्गत एवेत्यतो वदन्तीत्युक्तम् । ",
"30":"ननु साध्यवद्भिन्नश्चासौ साध्याभाववांश्चेतीत्याकारकव्युत्पत्त्या साध्यव- ",
"31":"द्भिन्नात्मकसाध्याभावाधिकरणनिरूपितवृत्तित्वाभावस्य द्वितीयलक्षणार्थत्वेऽपि न ",
"32":"कपिसंयोगी एतद्वृक्षत्वादित्यत्राव्याप्तिः, भेदस्य व्याप्यवृत्तितया कपिसंयोगव- ",
}