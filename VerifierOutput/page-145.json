{
"0":"ankurnagpal108@gmail. com ",
"1":"               विवृति-मनोरमालङ्कृता ।                    १३३ ",
"2":"                           जागदीशी ",
"3":"प्रतियोगित्वमेव तथा । संयोगेन घटो नास्तीत्यादौ तृतीयाविभक्तेर्नावच्छि- ",
"4":"न्नत्वमर्थः संसर्गीभूतप्रतियोगितायां तदन्वयासम्भवात् पदार्थापदार्थयो- ",
"5":"रन्वस्य निराकांक्षत्वात् , पदार्थः पदार्थेनान्वीयते इति नियमाच्च किन्तु ",
"6":"                              विवृति: ",
"7":"न्वयस्य निराकांक्षत्वात् । न च संयोगेन घटो नास्तीत्यादौ घटपदोत्तरप्रथमार्थ एव ",
"8":"घटत्वावच्छिन्नप्रतियोगित्वं तत्प्रकारक एवाभावविशेष्यकोऽन्वयबोधो भवतीति तस्य ",
"9":"पदार्थतया तत्र पदार्थान्तरस्य तृतीयार्थावच्छिन्नत्वस्यान्वयः संभवत्येवेति वाच्यम्, ",
"10":"विभक्त्यर्थे विभक्त्यर्थान्वयस्य सुबर्थे सुबर्थान्वयस्य वा दृष्टचरत्वाभावेनाव्युत्प- ",
"11":"न्नत्वात्, न च तथापि संयोगपदोत्तरतृतीयाया एवार्थः प्रतियोगित्वं तस्य च घटेन ",
"12":"सहान्वयान्न काप्यनुपपत्तिरिति वाच्यम्, तथा सति घटत्वावच्छिन्नप्रतियोगितायां ",
"13":"संयोगावच्छिन्नत्वस्यालाभेन घटसंयोगिन्यपि संयोगेन घटो नास्तीतिव्यवहारा- ",
"14":"पत्तेः; समवायावच्छिन्नघटाभावस्यापि संयोगप्रतियोगिघटाभावतया तस्य घटसं- ",
"15":"योगिन्यपि सत्त्वादत आह—संयोगेनेति । तृतीयाया अवच्छिन्नत्वार्थकत्वे ",
"16":"दोषमाह-संसर्गोभूतेति । संसर्गीभूतायां घटत्वावच्छिन्नप्रतियोगितायामित्यर्थः । ",
"17":"तदन्वयासम्भवात्=तृतीयार्थावच्छिन्नत्वस्यान्वयासम्भवात् । तदन्वयासम्भवे हेतु- ",
"18":"माह—पदार्थति । पदार्थीभूतं यत्तृतीयार्थावच्छिन्नत्वम् अपदार्थीभूतं च यत्ता- ",
"19":"दृशसंसर्गीभूतं प्रतियोगित्वं तयारित्यर्थः । अन्वयस्य=तादृशावच्छिन्नत्व— ",
"20":"तादृशप्रतियोगित्वयोः सम्बन्धस्य स्वरूपादेः । निराकांक्षत्वात्=आकांक्षाभास्य- ",
"21":"त्वानभ्युपगमात् , पदार्थद्वयसम्बन्धस्यैवाकांक्षाभास्यत्वादितिभावः । ननु तृती- ",
"22":"यार्थावच्छिन्नत्वसम्बन्धस्य स्वरूपादेर्वृत्त्यनुपस्थाप्यतया तस्याकांक्षाभास्यत्वमेव ",
"23":"वक्तव्यमिति न कोऽपि दोषः—अत आह—पदार्थइति । एकपदार्थ इत्यर्थः । ",
"24":"पदार्थेन = पदार्थान्तरेण । सहान्वीयतइति । अन्वयः=सम्बन्धस्तत्प्रतियोगि- ",
"25":"त्वानुयोगित्वान्यतरवान्भवतीत्यर्थः । नियमाच्चेति । तथा चैकपदाथप्रतियो- ",
"26":"गिकापरपदार्थानुयोगिकसंसर्गादौ आकांक्षाप्रयोज्यतया तादृशावच्छिन्नत्वसंबन्धस्य ",
"27":"वृत्त्य नुपस्थाप्यत्वेऽपि पदार्थीभूततृतीयार्थावच्छिन्नत्वप्रतियोगिकाऽपदार्थीभूतघ- ",
"28":"टत्वावच्छिन्नप्रतियोगित्वानुयोगिकसंसर्गस्याकांक्षाप्रयोज्यत्वं कथमपि न संभव- ",
"29":"तीति भावः । तर्हि किं तृतीयार्थः संभवत्येव नेत्यत आह- किंत्विति । ",
"30":"अवच्छिन्नेति । अवच्छिन्नत्ववत्प्रतियोगितानिरूपकत्वमित्यर्थः । तथाच ",
"31":"तादृशतृतीयार्थस्य नञ्पदोपस्थाप्येन पदार्थान्तरीभूतेनाभावेन सहान्वयान्न पदा- ",
"32":"र्थापदार्थयोरन्वयसंभवइति भावः । ननु तथापि प्रकृत्यर्थस्य संयोगस्य तादृशतृ- ",
"33":"तीयार्थैकदेशेऽवच्छिन्नत्वे निरूपितत्वसम्बन्धेनैवान्वयस्येष्टतयैकदेशान्वयप्रसङ्गः ",
}