{
"0":"ankurnagpal108@gmail. com ",
"1":"            विवृति-मनोरमालङ्कृता                        ११७ ",
"2":"तेन द्रव्यत्वादौ साध्ये विशिष्टसत्तादौ नाऽव्याप्तिः । ",
"3":"                          जागदीशी ",
"4":"धिकरण्यविवक्षायाः फलमाह—तेन द्रव्यत्वादाविति । अन्यथा साध्या- ",
"5":"भाववति गुणादौ विशिष्टसत्त्वाभावस्य सत्तारूपप्रतियोगि—समानाधिकरण- ",
"6":"                            विवृतिः ",
"7":"विवक्षणेनेत्यर्थः । द्रव्यत्वादाविति । आदिना गुणवत्त्वादिपरिग्रहः । विशिष्ट- ",
"8":"सत्तादावित्यत्रादिपदात् द्रव्यत्वविशिष्टसत्तादेः परिग्रहः । नाध्याप्तिरिति । ",
"9":"हेत्वभावे प्रतियोगित्वाश्रयप्रतियोगिवैयधिकरण्यविवक्षणे द्रव्यत्ववान् गुणकर्मा- ",
"10":"न्यत्वविशिष्टसत्त्वादित्यादावव्याप्तिः साध्याभावस्य द्रव्यत्वाभावस्याधिकरणे ",
"11":"गुणादौ विशिष्टसत्ताभावप्रतियोगित्वाश्रयीभूताया: सत्ताया अधिकरणत्वस्यैव ",
"12":"सत्त्वेन प्रतियोगित्वाश्रयानधिकरणसाध्याभावाधिकरणगुणादिवृत्त्यभावरूपप्रतियो- ",
"13":"गित्वाश्रयप्रतियोगिव्यधिकरणहेत्वभावपदेन विशिष्टसत्ताभावस्य धर्तुमशक्यत्वात् , ",
"14":"द्रव्यत्वाद्यभावस्य तादृशस्य धर्तुं शक्यत्वेऽपि तत्प्रतियोगित्वस्य हेतावसत्त्वात् ",
"15":"प्रतियोगितावच्छेदकावच्छिन्नप्रतियोगिवैयधिकरण्यविवक्षणे तु न तत्राव्याप्तिः ",
"16":"साध्याभावाधिकरणगुणादौ विशिष्टसत्ताभावप्रतियोगितावच्छेदकवैशिष्ट्यसत्तात्वा- ",
"17":"वच्छिन्नानधिकरणत्वस्य सत्त्वेन विशिष्टसत्ताभावस्य स्वप्रतियोगितावच्छेदकावच्छि- ",
"18":"न्नानधिकरणसाध्याभावाधिकरणकाभावपदेन धर्तुं शक्यत्वादित्याशयः । न वेति । ",
"19":"अतिप्रसङ्ग इतिपरेणान्वयः । तादृशाभावप्रतियोगिनि = प्रतियोगितावच्छेदकाव- ",
"20":"च्छिन्नप्रतियोगिव्यधिकरणाभावप्रतियोगिनि । अतिप्रसंगइति । हेत्वभावप्रति- ",
"21":"योगितायां हेतुतावच्छेदकावच्छिन्नत्वस्य विवक्षणे द्रव्यं सत्त्वादि- ",
"22":"त्यादावतिव्याप्तिः, विशिष्टसत्ताभावप्रतियोगितावच्छेदकवैशिष्ट्यसत्तात्वावच्छि- ",
"23":"न्नानधिकरणसाध्याभावद्रव्यत्वाभावाधिकरणगुणादिवृत्त्यभावरूपस्य प्रतियोगिता- ",
"24":"वच्छेदकावच्छिन्नप्रतियोगिव्यधिकरणाभावस्य विशिष्टसत्ताभावस्य प्रतियोगितायाः ",
"25":"सत्तायां सत्त्वात्, तद्विवक्षणे तु न तत्रातिव्याप्तिः, निरुक्तविशिष्टसत्ताभावप्रति- ",
"26":"योगितायां सत्तात्वमात्रावच्छिन्नत्वविरहेण हेतुतावच्छेदकरूपानवच्छिन्नत्वात्, ",
"27":"निरुक्ताभावीयप्रतियोगितावच्छेदकतापर्य्याप्त्यधिकरणत्वस्य  हेतुतावच्छेदकीभूते",
"28":"सत्तात्वे विरहाद् वा । टीकायामन्यथेति । हेत्वभावे प्रतियोगित्वाश्रयप्रतियोगि- ",
"29":"वैयधिकरण्यस्य विवक्षणे इत्यर्थः । साध्याभाववति = द्रव्यत्वाभाववति । गुणा- ",
"30":"दाविति । आदिना कर्मादिपरिग्रहः । विशिष्टसत्ताभावस्य=हेतुतावच्छेदकाव- ",
"31":"च्छिन्नप्रतियोगिताकहेत्वभावस्य । सत्तारूपेति । सत्तारूपप्रतियोग्यधिकरण- ",
"32":"गुणादिवृत्तित्वादित्यर्थः । सत्तास्वरूपस्य प्रतियोगिनोऽनधिकरणत्वस्य तादृश- ",
"33":"गुणादावसत्त्वेन, स्वप्रतियोग्यनधिकरणसाध्याभावाधिकरणगुणादिवृत्तित्वस्य विशि- ",
}