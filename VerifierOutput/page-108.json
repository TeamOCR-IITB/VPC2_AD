{
"0":"ankurnagpal108@gmail. com ",
"1":"९६                      व्याप्तिपञ्चकजागदीशी । ",
"2":"                                  जागदीशी ",
"3":"पर्वतादौ धूमादेः सत्त्वादव्याप्तिरसम्भवो वा स्यादतः- साध्याभावेति। ",
"4":"न च कपिसंयोग्येतद्वृक्षत्वादित्यादेः संग्रहार्थमधिकरणभेदेनोभावभेदमा- ",
"5":"दृत्यैव लक्षणमिदं कार्य्ये, तथा च साध्यवद्भिन्ने योऽभावस्तद्वदवृत्तित्वस्यैव ",
"6":"सम्यक्त्वे साध्यपदवैयर्थ्यमिति वाच्यम्, प्रतियोगितासंसर्गेण साध्यीयत्वे- ",
"7":"नैव साध्याभावस्य प्रवेशः, न त्वभावत्वेनापीति तद्वैयर्थ्यशंकानवकाशात् । ",
"8":"                               विवृतिः ",
"9":"द्वृक्षे सत्वात् तत्र चैतद्वृक्षत्वस्य वृत्तित्वात् कपिसंयोगसाध्यकैतद्वृक्षत्व- ",
"10":"हेतावव्याप्तिः, अतः साध्यवद्भिन्नवृत्तित्वं साध्याभावविशेषणम् । एवं चाधिकरण- ",
"11":"भेदेनाभावस्य भिन्नतया कपिसंयोगवद्भिन्नगुणवृत्तिकपिसंयोगाभावस्याधिकरण- ",
"12":"ताया वृक्षे विरहान्न तत्राव्याप्तिरित्याशयः । साध्यवद्भिन्नवृत्तिर्यस्तदधिकरणवृत्ति- ",
"13":"त्वाभावस्य लक्षणार्थत्वे दोषमाह साध्यवद्भिन्नेति । वह्न्यादिमद्भिन्ने जलादौ ",
"14":"वर्तमानस्य द्रव्यत्वादेरधिकरणे इत्यर्थः । तादृशद्रव्यत्वं यथा जलहृदादौ तथा पर्व- ",
"15":"तादावपीत्याह पर्वतादाविति । गगनादेर्लक्ष्यत्वमते तस्य सर्वत्रैवाऽसत्त्वेन तत्र ",
"16":"लक्षणसमन्वयसम्भवादव्याप्तिरित्युक्तम् । तस्यालक्ष्यत्वे तु सर्वत्रैव लक्ष्ये निरुक्त- ",
"17":"रीत्या लक्षणगमनासम्भवादसम्भवो वेत्युक्तम् । एतन्मते साध्यसामानाधिकरण्यं ",
"18":"निवेश्य गगनादिकं वारणीयमिति तु हृदयम् । साध्याभावइति । तथाच ",
"19":"द्रव्यत्वादेः साध्याभावत्वाभावेन न तादृशद्रव्यत्वादिकमादायाव्याप्तिरसम्भवो वा ",
"20":"सम्भवतीति भावः । न चेति वाच्यमिति परेणाऽन्वयः । अधिकरणभेदेन=द्रव्य- ",
"21":"गुणाद्यधिकरणभेदेन । तथा चेति । अधिकरणभेदेनाभावस्य भिन्नत्वे चेत्यर्थः । ",
"22":"साध्यवद्भिन्ने योऽभावः=साध्यवद्भिन्ने वर्तते योऽभावः । तद्वदवृत्तित्वस्य=तदधि-",
"23":"करणवृत्तित्वाभावस्य । सम्यक्त्वेति । द्रव्यत्वादेरभावत्वाभावेन वह्न्यादिम- ",
"24":"द्भिन्नवृत्त्यभावपदेन तस्य धर्तुमशक्यत्वात्, तादृशत्वेन घटाभावादेर्धर्तुमशक्यत्वेऽपि ",
"25":"तदधिकरणताया जलादावेव सत्त्वेन तत्र धूमस्यावृत्तित्वात् साध्यपदानुपादानेऽपि ",
"26":"न क्षतिरित्याशयः । वैयर्थ्यमिति । साध्यवद्भिन्नवृत्तिसाध्याभावाधिकरणवृत्ति- ",
"27":"त्वाभावत्वस्य स्वसमानाधिकरणेन व्याप्तीतरभेदरूपसाध्यव्याप्यतावच्छेदकेन धर्मा- ",
"28":"न्तरेण साध्यवद्भिन्नवृत्त्यभावाधिकरणवृतित्वाभावत्वेन घटितत्वात् साध्यपदस्य ",
"29":"वैयर्थ्यमित्याशयः । प्रतियोगितासंसर्गेणेति । साध्यतावच्छेदकसम्बन्धाव- ",
"30":"मनोरमा ",
"31":"साध्यीयत्वेनेति । तथा च साध्यवद्भिन्ने वर्त्तमानो यो विलक्षणप्रतियोगितानिरूपितानुयो- ",
"32":"गित्वसम्बन्धेन साध्यविशिष्टस्तदुवदवृत्तित्वं लक्षणार्थं इति भावः । अत एवाधेयतया महानसजला- ",
}