{
"0":"ankurnagpal108@gmail. com ",
"1":"१०६                व्याप्तिपञ्चकजागदीशी ",
"2":"                                  जागदीशी ",
"3":"यावत्त्वविशेषणमव्याप्तिवारकतया सार्थकं भवति, अतः साध्याभाववत्येव ",
"4":"साकल्यं प्राक् प्रयोजयति—साकल्यमित्यादिना-इत्येवमवधारयन्ति । ",
"5":"तन्मन्दम् । साध्याभाववति साकल्यानुक्तावतिव्याप्तिवारकतयैव साध्ये ",
"6":"साकल्यविशेषणस्य प्रथमतः सार्थकत्वसम्भवात् , अन्यथा गगनावृत्तिधर्मवान् ",
"7":"द्रव्यत्वादित्यादौ पटत्वादिलक्षणतत्तत्साध्यव्यक्त्यभाववद्गुणादिनिष्ठाभाव- ",
"8":"प्रतियोगिनि द्रव्यत्वादावतिप्रसङ्गादिति ध्येयम् । इत्थञ्च प्रथमतः साध्ये ",
"9":"साकल्यविशेषणोपादाने गुणत्वादेरपि सङ्ग्रहात् तदभाववान्न गुणादिः ",
"10":"किन्तु गगनमात्रं तत्र हेतोर्वृत्तित्वान्नातिव्याप्तिः । ",
"11":"                          विवृतिः ",
"12":"वारकतया=वह्निमान् धूमादित्यादावव्याप्तिवारकतया। सार्थकं भवति, नान्यथेति ",
"13":"शेष. । इत्येवमवधारयन्ति=इत्येवं प्रथमं साध्याभाववति साकल्यविशेषणस्य ",
"14":"प्रयोजनमवधारयन्ति । मतमेतद्दूषयति तन्मन्दमिति । साकल्यानुक्तौ=याव- ",
"15":"त्त्वानुक्तौ । अन्यथेति । प्रथमतो यदि साकल्यं साध्यविशेषणं न स्यात्तदेत्यर्थः । ",
"16":"यद्वा प्रथमतः साध्ये साकल्यानुक्तावित्यर्थः । गगनेति । गगननिरूपितस्वरूप- ",
"17":"सम्बन्धावच्छिन्नवृत्तित्त्वाभाववान् समवायावच्छिन्नवृत्तित्त्वाभाववान् वा यो धर्मो ",
"18":"घटत्वपटत्वादिः समवायेन तद्वानित्यर्थः । इत्यादौ=इत्यादिव्यभिचारिणि हेतौ । ",
"19":"आदिना द्रव्यत्वप्रकारकप्रमाविशेष्यत्वादेः परिग्रहः । द्रव्यत्वादेर्गगनेऽपि सत्त्वेन ",
"20":"तत्र च गगनावृत्तिधर्मस्य समवायेनासत्त्वादुक्तहेतोर्व्यभिचारित्वं बोध्यम् । ",
"21":"पटत्वादीति । पटत्वघटत्वादिस्वरूपा या तत्तद्गगनावृत्तिधर्मरूपसाध्यव्यक्तिस्त- ",
"22":"त्प्रतियोगिकाभावाधिकरणयत्किञ्चिद्गुणकर्मादिनिष्ठो यो द्रव्यत्वाभावस्तत्प्रतियो- ",
"23":"गिनीत्यर्थः । अतिप्रसंगादिति । तथाच साकल्यस्य साध्याभाववद्विशेषणत्वा- ",
"24":"भावेऽपि यदि साध्ये साकल्यं न स्यात्तदा गगनावृत्तिधर्मवान् द्रव्यत्वादित्यादा- ",
"25":"वतिव्याप्तिः, यतकिंचिद्घटत्वपटत्वादेरपि गगनावृत्तिधर्मत्वेन धर्तुं शक्यतया ",
"26":"तत्प्रतियोगिकस्य यत्किंचित्साध्याभावस्य घटत्वपटत्वाद्यभावस्य यत्किंचिदधि- ",
"27":"करणे गुणादौ वर्तमानस्य द्रव्यत्वाद्यभावस्य प्रतियोगिताया द्रव्यत्वादौ सत्त्वा- ",
"28":"दत साध्याभाववति साकल्यविशेषणे दत्ते एवेत्याद्यभिधानं न समीचीनमिति ",
"29":"भावः । ननु प्रथमतः साध्ये साकल्योक्तौ वा कथमतिव्याप्तिवारणमतआह ",
"30":"इत्थं चेति । अस्यैव व्याख्यानं स्वयमाह-प्रथमत इति । ",
"31":"गुणत्वादेरित्यत्रादिना कर्मत्वादिपरिग्रहः । संग्रहादिति । यावत्वविशि- ",
"32":"ष्टसाध्यत्वेनेत्यादिः । तदभाववान् = तादृशगुणत्वाद्यभाववान् । गगनमात्र- ",
}