{
"0":"ankurnagpal108@gmail. com ",
"1":"९८                        व्याप्तिपञ्चकजागदीशी । ",
"2":"                                  जागदीशी ",
"3":"योगितावच्छेदकीभूतसमवायादिसम्बन्धेन वन्ह्यादिमतोऽन्यस्मिन् पर्वतादौ ",
"4":"यः समवायाद्यवच्छिन्नवन्ह्यभावस्तद्वति घूमादेः सत्त्वादव्याप्तिः स्यादत- ",
"5":"स्तदुपात्तमिति नव्याः । ",
"6":"केचित्तु व्याप्यवृत्तित्वाव्याप्यवृत्तित्वादिविरुद्धधर्म्मध्यासात् संयोगाद्यभाव- ",
"7":"स्यैव द्रव्यगुणाद्यधिकरणभेदेन भेदः, न तु गगनाद्यभावस्य मानाभावात्, ",
"8":"                                  विवृतिः ",
"9":"वह्नयादिमतः=वह्न्यवयवात् । तद्वति=समवायावच्छिन्नवह्न्यभावाधिकरणे पर्व- ",
"10":"तादौ । तदुपात्तमिति । तथा च साध्यतावच्छेदकसम्बन्धावच्छिन्नप्रतियोगि- ",
"11":"तालाभायैवात्र साध्यपदोपादानम् , अन्यथा समवायेन यो वह्न्यभावस्तन्निरूपि- ",
"12":"तप्रतियोगितावच्छेदकीभूतसमवायसम्बन्धेन वह्निमतो वह्न्यवयवाद्भिन्ने पर्वतादौ ",
"13":"वर्तमानस्य वह्न्यभावस्याधिकरणे तत्र धूमस्य वृत्तित्वाद् वह्निमान् धूमादित्यादा- ",
"14":"वव्याप्तिप्रसंगः स्यात् अतः साध्यपदोपादानम् , एवञ्च संयोगावच्छिन्नप्रतियोगिता- ",
"15":"कवह्न्यभावनिरूपितप्रतियोगितावच्छेदकसंयोगसम्बन्धेन वह्निमतः पर्वतादे- ",
"16":"र्भिन्नत्वस्य पर्वतादावसत्त्वान्न तत्राव्याप्तिरिति भावः । मथुरानाथमतं दूषयितुमु- ",
"17":"पन्यस्यति केचित्त्विति ।व्याप्यवृत्तीति । व्याप्यवृत्तित्वं स्वाधिकरण ",
"18":"व्यक्त्यवृत्तित्वम् । अव्याप्यवृत्तित्वं स्वाधिकरणव्यक्तिवृत्तित्वम् । स्वम्-अभावः । ",
"19":"तादृशयोर्विरुद्धयोर्धर्मयोर्योऽध्यासः स्वत्वं तस्मादित्यर्थः । संयोगाद्यभावस्यैव = ",
"20":"अव्याप्यवृत्तिवस्तुमात्राभावस्यैव । भेदः=गुणवृत्तिसंयोगाद्यभावस्यद्रव्यवृत्तिसंयोगा- ",
"21":"द्यभावाद्भिन्नत्वम् । एकस्मिन्नेव संयोगाद्यभावे गुणाद्यवच्छेदेन स्वाधिकरणवृक्षावृ- ",
"22":"त्तित्वस्य शाखाद्यवच्छेदेन वृक्षवृत्तित्वस्य च सत्त्वेन तस्यैव द्रव्यगुणाद्यधिकरणभेदेन ",
"23":"                        मनोरमा ",
"24":"पिःलक्षणसमन्वयसम्भवादितिवाच्यम् , विशिष्टस्यानतिरिक्तत्वमते विशिष्टसच्चाभाववान् गुण- ",
"25":"त्वादित्यत्राव्याप्त्यापत्तेः, तादृशसम्बन्धेन साध्यविशिष्टायाः सत्ताया भिन्नत्वस्य सध्याभावरूप- ",
"26":"विशिष्टसत्तायां विरहादिति वदन्ति । न चैवं घटभिन्नस्य तादात्म्येन साध्यतायां पटत्वहेतौ ",
"27":"साध्यवद्भिन्ने घटे वर्तमानस्य द्रव्यभिन्नभेदस्य द्रव्यत्वरूपस्याधिकरणे पटे पटत्वस्य वृत्तित्वादव्या- ",
"28":"प्तिवारणायैव साध्यपदं सार्थकं संभवतीति वाच्यम् , द्रव्यभिन्नभेदस्याप्यतिरिक्ताभावरूपतया तद- ",
"29":"धिकरणत्वस्य घटएव सत्त्वेनाव्याप्तेरभावात् ।। ",
"30":"व्याप्यवृत्तित्वेति । अत्राध्यायासपदम् आपत्तिपरं तथा च संयोगाभावो यदधिकरणभेदेना- ",
"31":"प्यभिन्नः स्यात् तदा व्याप्यवृत्तित्वाव्याप्यवृत्तित्वरूपविरुद्धधर्माश्रयो न स्यादित्याकारकापत्तिविषया ",
"32":"आपाद्याभावेन तादृशाभिन्नत्वाभावरूपापादकाभावसिद्धौ तात्पर्य्यमिति भावः ।। ",
}