{
"0":"ankurnagpal108@gmail. com ",
"1":"१४०                   व्याप्तिपञ्चकजागदीशी  ।",
"2":"                                     जागदीशी",
"3":"यद्धर्मविशिष्टवैशिष्ट्यावगाहिस्वोपस्थाप्याभावधर्मिकान्वयबोधजनकत्वं तद्ध- ",
"4":"र्मावच्छिन्नप्रतियोगितात्वेन प्रतियोगितासंसर्गकधीजनकत्वव्युत्पत्तेः। इयांस्तु ",
"5":"विशेषः-यत् घटो नास्तीत्यादिशाब्दबोधे सांसर्गिकप्रतियोगित्वावगाहिता, प्र- ",
"6":"सिद्धेन घटत्वाद्यवच्छिन्नप्रतियोगितात्वेनैव निरूपिता,पीतः शंखो नास्तीत्यादौ ",
"7":"तु पीतशंखत्वावच्छिन्नप्रतियोगितात्वेनाप्रसिद्धेनैवेत्यादिकं बहुतरमूहनीयम् । ",
"8":"इति श्रीजगदीशतर्कालंकारविरचिता व्याप्तिपञ्चकदीधितिव्याख्या समाप्ता । ",
"9":"                                     विवृतिः ",
"10":"षयता तन्निरूपकतावान् शाब्दबोधस्त्विति  पूर्वेणान्वयः । निरुक्तप्रतियोगित्वस्य ",
"11":"संसर्गत्वे युक्तिमाह-नञादिपदानामिति । यद्धर्मेति। यादृशधर्मनिष्ठविषय- ",
"12":"तानिरूपितविषयत्वाऽभिन्नविषयतानिरूपको यो नञादिपदोपस्थाप्याभावविशेष्य- ",
"13":"कान्वयबोधस्तज्जनकत्वं नञादिपदानामिति पूर्वेणान्वयः । तेन पीतशंखत्वविशि- ",
"14":"ष्टस्याप्रसिद्धत्वेऽपि न क्षतिः । तद्धर्मेति । तादृशधर्मनिष्ठविषयतानिरूपिताऽवच्छि- ",
"15":"न्नत्वविषयतानिरूपितप्रतियोगितात्वावच्छिन्नविषयतावत्त्वेनेत्यर्थः । प्रतियोगि- ",
"16":"तेति । प्रतियोगित्वसंसर्गावच्छिन्ननञाद्यर्थविषयकबोधजनकत्वप्रकारकेच्छाविशेष्य ",
"17":"त्वज्ञानविषयत्वादित्यर्थः, तथाच यथा घटो नास्तीतिवाक्येनाभावविशेष्यकघटत्व- ",
"18":"विशिष्टघटप्रकारकबोधोदयाद् घटत्वावच्छिन्नप्रतियोगित्वं तादृशघटनिष्ठप्रकारता- ",
"19":"वच्छेदकसम्बन्धस्तथा पीतशंखो नास्तीतिवाक्येनाभावधर्मिकपीतशंखप्रकारकान्व- ",
"20":"यबोधोदयात् पीतशंखत्वप्रकारेण पीतशंखत्वावच्छिन्नप्रतियोगित्वं पीतशंखनिष्ठ- ",
"21":"प्रकारतावच्छेदकसम्बन्धः स्वीकर्तव्यइति भावः । उक्तरीत्या प्रसिद्धस्य घटो ",
"22":"नास्तीत्यादौ घटत्वावच्छिन्नत्वविशिष्टतियोगितात्वविशिष्टप्रतियोगित्वसंसर्गस्य, ",
"23":"पीतः शंखे। नास्तीत्यादौ चाप्रसिद्धस्य पीतशंखत्वावच्छिन्नप्रतियोगित्वसंसर्गस्य ",
"24":"च संग्रहसम्भवादाह—इयांस्त्विति । विषो=वैलक्षण्यं, इत्यादिशाब्दबोधे= ",
"25":"इत्याकारकशब्दजन्यनञार्थाभावविशेष्यकघटप्रकारकबोधे । सप्तम्यर्थोऽग्रिमाव- ",
"26":"गाहितान्वयि वृत्तित्वम् । सांसर्गिकेति । संसर्गात्मकप्रतियोगित्वविषयिते- ",
"27":"त्यर्थः। घटत्वेति । घटत्वाद्यवच्छिन्नत्वविशिष्टप्रतियोगितात्वविशिष्टनिरूपि- ",
"28":"तेत्यर्थः । इत्यादौ तु=इत्याकारकशब्दजन्यनञर्थाभावविशैष्यकपीतशंखप्रकार- ",
"29":"कबोधे तु । सांसर्गिकप्रतियोगित्वावगाहितेति पूर्वेणान्वयः । पीतशंखत्वेति । ",
"30":"पीतशंखत्वविषयतानिरूपितावच्छिन्नत्वविषयतानिरूपितप्रतियोगितात्वावच्छिन्न- ",
"31":"विषयतावत्त्वावच्छिन्नेन निरूपितेति पूर्वेणान्वयः । ऊहनीयम् । स्वयमिति ",
"32":"शेषः । इदमत्रावधेयम् । एतन्मतेऽपि व्याप्तावव्यभिचरितत्वशब्दप्रतिपाद्यत्वाभा- ",
"33":" वसिद्धौ तत्तदव्यभिचरितत्वशब्दप्रतिपाद्यसाध्याभाववदवृत्तित्वादिभेदकूटो हेतुर्व- ",
"34":"क्तव्यः । तादृशहेतुनिश्चयार्थं च केवलान्ययिन्यभावादितिमूलं व्याप्यवृत्तिकेवला- ",
"35":"वपिवाच्यत्वसाध्यकज्ञेयत्वरूपसद्धेतौ, अव्याप्यवृत्तिकपिसंयोगाभावरूपकेवलान्व- ",
}