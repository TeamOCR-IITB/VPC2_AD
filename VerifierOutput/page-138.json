{
"0":"ankurnagpal108@gmail. com ",
"1":"१२६                व्याप्तिपञ्चकजागदीशी ",
"2":"                           जागदीशी ",
"3":"कथञ्चित् सङ्गमनीयः । 'घटः पटो न’ इत्यादौ पटपदं मुख्यार्थपरमेव, प्रकृत ",
"4":"इव पटत्वावच्छिन्नप्रतियोगिताकपरं, निपातातिरिक्तस्थल एव नामार्थयो- ",
"5":"र्भेदान्वयस्याव्युत्पन्नतया नञ्पदोपस्थाप्यभेदे पटत्वावच्छिन्नप्रतियोगिताक- ",
"6":"त्वसंसर्गेणैव पटस्यान्वयसम्भवात् । पटत्वावच्छिन्नप्रतियोगिताकत्वन्तु पटत्व- ",
"7":"मवच्छिन्नत्वं प्रतियोगित्वञ्चेति त्रितयमेव विशेष्यविशेषणभावापन्नं संसर्गः, ",
"8":"न तु वस्तुगत्या पटत्वावच्छिन्नं यत् प्रतियोयागित्वं तन्मात्रं, पटो न इत्यत्र ",
"9":"                                 विवृतिः ",
"10":"न्तानुयोगिवाचकपदघटितस्य 'पटो  ने' त्यादिवाक्यस्यानुधावनमिति ध्येयम्। इत्यादौ= ",
"11":"इत्यादिवाक्ये । पटपदान्वयि-घटकत्वं सप्तम्यर्थः । मुख्यार्थेति । पटपदस्य यः ",
"12":"पटत्वविशिष्टपटात्मकः शक्यार्थस्तद्बोधेच्छयोच्चेरितमेवेत्यर्थः । एवकारव्यवच्छे- ",
"13":"द्यमाह—न त्विति । प्रकृत इवेति ।'साध्यवदन्य ’इत्यादौ यथा साध्यवत्पदं ",
"14":"साध्यवत्त्वावच्छिन्नप्रतियोगिताकपरं तथा न पटपदं पटत्वावच्छिन्नप्रतियोगिताक- ",
"15":"बोधेच्छयोच्चरितमिति तु परमार्थः । ननु कथं निरुक्तपटपदमपि न तादृशप्रति- ",
"16":"योगिताकपरमत आह—निपातेति । निपातभिन्ननामद्वयादिस्थले इत्यर्थ । ",
"17":"भेदान्वयस्य=भेदसम्बन्धेनान्वयस्य । नञिति । निपातात्मकनञ्पदोपस्थाप्यभेदे- ",
"18":"इत्यर्थः । पटस्य=पटरूपमुख्यार्थस्य । अन्वयसम्भवादिति । तथा च 'साध्य- ",
"19":"वदन्य' इत्यादौ साध्यवत्पदस्य मुख्यार्थत्वे तदर्थस्य नामार्थतया तस्यान्यरूप- ",
"20":"नामार्थैकदेशे भेदे साध्यवत्त्वावच्छिन्नप्रतियोगित्वादिरूपभेदसम्बन्धेनान्वयो न ",
"21":"भवितुमर्हति, अतः साध्यवत्पदं साध्यवत्त्वावच्छिन्नप्रतियोगिताकपरं वक्तव्यं ",
"22":"'पटो न’ इत्यादौ तु नञर्थस्य भेदस्य निपातार्थतया तत्र पटस्य तादृशप्रतियोगिता- ",
"23":"सम्बन्धेनान्वये बाधकाभावेन पटपदस्य मुख्यार्थपरत्वेऽपि क्षत्यभावात् सर्वत्र ",
"24":"न भेदादिबोधकपदसमभिव्याहृतपटादिपदानंं लाक्षणिकत्वमिति भावः.। ननु ",
"25":"पटो न,-इत्यादौ नञर्थे भेदे यदि पटादेर्वास्तविकपटत्वावच्छिन्नत्वविशिष्टप्रति- ",
"26":"योगिताकत्वसम्बन्धेनान्वयस्तदा कम्बुग्रीवादिमान्नेत्यादौ तादृशभेदे कम्बुग्रीवा- ",
"27":"दिमत्पदार्थस्यान्वय एव भवितुं नार्हति कम्बुग्रीवादिमत्त्वस्य गुरुतया प्रति- ",
"28":"योगितानवच्छेदकत्वेन तदवच्छिन्नत्वविशिष्टप्रतियोगिताकत्वरूपसम्बन्धस्याप्र- ",
"29":"सिद्धत्वादत आह-पटत्वेति । विशेष्येति । अवच्छिन्नत्वं निरूपितत्वसम्बन्धेन ",
"30":"विशेषणीभूतस्य पटत्वस्य विशेष्यं, प्रतियोगित्वांशे च स्वरूपसम्बन्धेन विशेषणं ",
"31":"बोध्यम् । एवकारव्यवच्छेद्यमाह-न त्विति । वस्तुगत्या=वास्तविकम् । यथार्थज्ञान- ",
"32":"विषयीभूतमिति यावत् । पटत्वावच्छिन्नं यत् - पटत्वावच्छिन्नत्वविशिष्ठं यत् ।. ",
"33":"तन्मात्रमिति । पटत्वविशिष्टावच्छिन्नत्वविशिष्टप्रतियोगित्वमात्रमित्यर्थः । ",
}