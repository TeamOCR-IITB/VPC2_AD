{
"0":"ankurnagpal108@gmail. com ",
"1":"११६                  व्याप्तिपञ्चकजागदीशी । ",
"2":"                                जागदीशी",
"3":"त्वव्याप्यवान् निर्वह्नित्वादित्यादौ निर्वह्नित्वभेदमादायैव लक्षणसम्भवे निर्धू ",
"4":"मत्वव्याप्येत्याद्युत्तरग्रन्थवक्ष्यमाणाव्याप्त्यलग्नतापत्तेरिति ध्येयम् । वस्तुतो ",
"5":"निर्वन्हित्वस्य व्याप्यवृत्तितया तद्धेतुस्थले हेत्वभावे प्रतियोगिव्यधिकरणत्वं ",
"6":"न देयं व्यर्थत्वात्, परन्तु हेतुतावच्छेदकसम्बन्धावच्छिन्नत्वं वाच्यम्, अतः ",
"7":"नाग्रिमग्रन्थासङ्गतिरिति ध्येयम् । हेत्वभावे प्रतियोगितावच्छेदकावच्छिन्नवैय- ",
"8":"                           विवृतिः",
"9":"वृत्त्यभाव एव प्रतियोगितावच्चेदकावच्छिन्नप्रतियोगिव्यधिकरणहेत्वभावपदेन",
"10":"विवक्षणीयस्तथा च नोक्तस्थलेऽतिव्याप्तिः साध्याभावत्यात्मनि कालिकेन द्रव्यत्वा- ",
"11":"भावस्य सत्त्वेऽपि तत्प्रतियोगितावच्छेदकावच्छिन्नस्य द्रव्यत्वस्य हेतुतावच्छेदकस- ",
"12":"मवायसम्बन्धेनानधिकरणत्वस्य तत्रासत्त्वेन हेतुतावच्छेदकसम्बन्धेन तादृशप्रतियो- ",
"13":"गिव्यधिकरणहेत्वभावपदेन कालिकावच्छिन्नद्रव्यत्वाभावस्य धर्तुमशक्यत्वादित्या- ",
"14":"शंक्य समाधत्ते-तथा सतीति । हेतुतावच्छेदकसम्बन्धेन निरुक्तप्रतियोगिवैयधि- ",
"15":"करण्यस्य विवक्षणे सतीत्यर्थः । निर्वह्नित्वभेदमादायैव=वह्न्यभावभेदमादायैव । ",
"16":"लक्षणसम्भवे = लक्षणसमन्वयसम्भवे । निर्धूमत्वेति । निर्धूमत्वव्याप्ये तत्त्वेन ",
"17":"साध्ये-इत्याद्युत्तरग्रन्थेन वक्ष्यमाणाया अव्याप्तेरलग्नतापत्तेरित्यर्थः । अयमाशयः- ",
"18":"स्वरूपेण वह्न्यभावरूपहेतोरभावस्य वह्निस्वरूपस्य कस्यापि महानसीयवह्नयादेः ",
"19":"साध्याभावस्य धूमाभावव्याप्याभावस्याधिकरणे यावदन्तर्गते पर्वतादाववतमान- ",
"20":"तया धूमाभावव्याप्यवान् वह्न्यभावादित्यादौ यथाविवक्षितस्य निरुक्तलक्षणस्या- ",
"21":"व्याप्तिं दीधितिकारोऽग्रे वक्ष्यति । हेतुतावच्छेदकसम्बन्धेन निरुक्तंप्रतियोगिव्यधि- ",
"22":"करणहेत्वभावस्य विवक्षणे तु नोक्ताव्याप्तिः संगच्छते तादात्म्येन वह्न्यभावभेदप्रति- ",
"23":"योगितावच्छेदकवह्न्यभावत्वावच्छिन्नस्य वह्न्यभावस्य हेतुतावच्छेदकस्वरूपसम्ब- ",
"24":"न्धेनानधिकरणताया निरुक्तसाध्याभाववति पर्वतादौ सत्त्वेन तादृशसम्बन्धेन प्रति. ",
"25":"योगितावच्छेदकावच्छिन्नप्रतियोगिव्यधिकरणहेत्वभावपदेन वह्न्यभावभेदस्य धर्तुं ",
"26":"शक्यतया तत्प्रतियोगित्वस्य वह्न्यभावे सत्त्वात् -प्रतियोगितावच्छेदकसम्बन्धेन ",
"27":"प्रतियोगिवैयधिकरण्योक्तौ तु वह्न्यभावभेदस्य धर्तुं शक्यत्वेऽपि तत्प्रतियोगि- ",
"28":"तायां हेतुतावच्छेदकसम्बन्धावच्छिन्नत्वविरहादेवाव्याप्तिसंगतिरिति । अव्याप्ति- ",
"29":"दानार्थे प्रतियोगितावच्छेदकसम्बन्धेन प्रतियोगिवैयधिकरण्यविवक्षणमनुचित- ",
"30":"मित्याशयेन ध्येयमित्युक्तम् । केचित्तु तादात्म्यस्य वृत्त्यनियामकतया तेन सम्बन्धे- ",
"31":"नाधिकरणत्वाप्रसिद्धवानधिकरणत्वस्यापि वक्तुमशक्यत्वाद् वह्न्यभावभेदमादाय ",
"32":"लक्षणगमनसंभवाद्धयेयमित्युक्तमित्याहुः । दीधितौ तेनेति । नाव्याप्तिरिति ",
"33":"परेणान्वयः । हेत्वभावे प्रतियोगितावच्छेदकावच्छिन्नप्रतियोगिवैयधिकरण्यस्य ",
}